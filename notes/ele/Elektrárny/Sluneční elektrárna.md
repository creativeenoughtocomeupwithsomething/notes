---
tags: [ele]
---
# Sluneční elektrárna
Ekologická, obnovitelná
1.  [fotovoltaická elektrárna](https://cs.wikipedia.org/wiki/Fotovoltaika "Fotovoltaika") (FVE) je tím, co se obvykle označuje jako sluneční elektrárna, solární park atd. [Fotovoltaika](https://cs.wikipedia.org/wiki/Fotovoltaika "Fotovoltaika") využívá světlo. [Sluneční panely](https://cs.wikipedia.org/wiki/Sol%C3%A1rn%C3%AD_panel "Solární panel") na [družicích](https://cs.wikipedia.org/wiki/Dru%C5%BEice "Družice") a [kosmických lodích](https://cs.wikipedia.org/wiki/Kosmick%C3%A1_lo%C4%8F "Kosmická loď") dodávají energii přístrojům na palubě. Solární panely mohou být různých typů, od klasických křemíkových k těm složeným z [tenkovrstvých solárních článků](https://cs.wikipedia.org/wiki/Fotovoltaick%C3%BD_%C4%8Dl%C3%A1nek "Fotovoltaický článek"). Často jsou zapojeny do distribuční sítě a dodávají do ní elektřinu. Může jít také o tzv. ostrovní systém, který není napojen. Hybridní fotovoltaická elektrárna (HFVE) používá navíc k akumulaci energie akumulátory (je galvanicky oddělena od distribuční sítě, ale lze ji přepnout na odběr ze sítě). Je tedy považována za spotřebič (nemusí se podávat měsíční hlášení o výrobě) a není tak nutno povolení distributora (jako u FVE), ale jen stavební povolení a je dále třeba zachovat standardy připojení zařízení k distribuční soustavě (Pravidla provozování distribuční soustavy - PPDS).
2.  [solárně-termální elektrárna](https://cs.wikipedia.org/wiki/Koncentrovan%C3%A1_sol%C3%A1rn%C3%AD_energie "Koncentrovaná solární energie") využívá teplo ze slunečních sběračů nebo heliostatů. Jde o soustředění slunečních paprsků z velké plochy do co nejmenší plochy absorbéru, ve kterém dojde k ohřevu teplonosné kapaliny. Další část elektrárny již funguje totožně jako [elektrárna tepelná](https://cs.wikipedia.org/wiki/Tepeln%C3%A1_elektr%C3%A1rna "Tepelná elektrárna"). Někdy se také označuje jako „koncentrační solární elektrárna“ nebo „solární termální elektrárna“.
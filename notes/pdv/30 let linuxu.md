---
Day: 2021-09-16
tags:
  - pdv
  - pdv/linux
---
# 30 let linuxu
Necelé 2 týdny zpátky (v době psaní) bylo výročí 30 let od oznámení linuxu. Linus Torvalds 25. srpna poslal email kde psal o tom, jak pracuje na operačním systému pro procesory řady 386/486, a taky napsal že to nebude nic velkého a profesionálního jako GNU (ironicky). Napsal že Linux není portovatelný, protože používá hodně funkcí specifických pro 386 procesory. Nedávno byl naportován na VRChat shader (pomocí emulace RISC-V procesoru, který má úplně jinou architekturu než 386).
> It will never be the professional OS that Hurd will be.
>    &mdash; <cite>Linus Torvalds</cite>
*\[zkráceno]*
## První verze
Nejstarší verzi kterou jsem našel bylo 0.01 (ono podle čísla stejně starší verze nebyla nahraná), která sama o sobě stejně nefungovala - byli to jen zdrojové kódy pro ty, co se o Linux zajímali v době oznámení Linusem. První verze která byla spustitelná byla 0.02, vydaná 5. října 1991, na které šel spustit bash (terminál) 1.08 a GCC (na kompilaci) 1.40, společně se základníma utilitama na správu souborů (cp, sed, cat a pod.). V té době ještě stále vyžadoval minix ke kompilaci, jelikož používal knihovny od minixu.
## Linux není samostatný operační systém
Jeden z emailů taky zmiňoval, že Linux není samostatný operační systém, a že to je pro lidi co se chtějí naučit více o 386 procesorech a o tom, jak může OS vypadat. Také se tam psalo o tom, že GNU Hurd, operační systém od GNU, by mohl vyjít do pár let (nebo měsíců). GNU Hurd již vyšel, avšak je daleko za Linuxem, jelikož se většina GNU vývojářů přesunula na Linux od GNU Hurd. Dle Wikipedie není považovaný za dostatečně stabilní pro produkční server.
